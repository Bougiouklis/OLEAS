# OLEAS
Στόχος του συγκεκριμένου έργου είναι να μελετηθεί η δυνατότητα χρήσης δορυφορικών δεδομένων και πιο συγκεκριμένα, ο δείκτης NDVI για την παρακολούθηση και την τελική λήψη αποφάσεων στην ελαιοκαλλιέργεια. Για το συγκεκριμένο έργο επιλέχθηκε αγροτεμάχιο έκτασης 25 στρεμμάτων, το οποίο βρίσκεται στο Βαρθολομιό Ηλείας. Για τον σκοπό του έργου, το ημερολογιακό έτος 2023 συλλέχθηκαν 9 φορές δεδομένα για τον δείκτη NDVI μέσω του δορυφόρου Sentinel 2, κατά τα την περίοδο των διαφόρων φαινολογικών της σταδίων. Ο δείκτης συλλέχθηκε σε 61 διαφορετικά σημεία του αγρού σε pixel 10 X 10. Ο NDVI (Normalized Difference Vegetation Index) είναι ένας σημαντικός δείκτης στη γεωργία που χρησιμοποιείται για την παρακολούθηση της υγείας και της ανάπτυξης της βλάστησης. Βασίζεται στη μέτρηση της ανακλώμενης ηλιακής ακτινοβολίας στο υπέρυθρο και το ορατό φάσμα. Η τιμή του κυμαίνεται από -1 έως 1, με υψηλότερες τιμές να δείχνουν υγιή και πυκνή βλάστηση. Στη γεωργία, ο NDVI χρησιμοποιείται για τη βελτιστοποίηση της άρδευσης, της λίπανσης και την ανίχνευση προβλημάτων, όπως ασθένειες ή ξηρασία, ενισχύοντας την παραγωγικότητα και την αποδοτικότητα των καλλιεργειών. Ο NDVI χρησιμοποιείται ευρέως σε δορυφορικές εικόνες και αεροφωτογραφίες, επιτρέποντας στους γεωργούς να παρακολουθούν μεγάλες εκτάσεις καλλιεργειών με ακρίβεια. Η τεχνολογία αυτή βοηθά στον εντοπισμό πρώιμων προβλημάτων, όπως η έλλειψη θρεπτικών στοιχείων, η υγρασία του εδάφους και οι ασθένειες των φυτών. Με την παρακολούθηση του NDVI σε τακτά χρονικά διαστήματα, οι γεωργοί μπορούν να εντοπίσουν τυχόν διακυμάνσεις στη βλάστηση και να λάβουν στοχευμένα μέτρα, μειώνοντας τις περιττές δαπάνες για λιπάσματα, νερό και προϊόντα φυτοπροστασίας. Επιπλέον, ο NDVI συμβάλλει στη διαχείριση των καλλιεργειών με πιο βιώσιμο τρόπο, προωθώντας μεθόδους γεωργίας ακριβείας. Αυτό επιτρέπει την ελαχιστοποίηση των περιβαλλοντικών επιπτώσεων, βελτιώνοντας ταυτόχρονα τις αποδόσεις των καλλιεργειών. Η χρήση του NDVI εξελίσσεται συνεχώς, με την ανάπτυξη νέων τεχνολογιών και αισθητήρων που παρέχουν πιο ακριβή δεδομένα.
Η χρήση του δείκτη NDVI προσφέρει πληθώρα πλεονεκτημάτων σε μια εποχή που κύριος άξονας πολιτικής είναι τόσο η προστασία των υδάτινων πόρων όσο και η διασφάλιση της υγείας του εδάφους στόχοι που επιτυγχάνονται μέσω του βιωσιμότερου τρόπου καλλιέργειας.
